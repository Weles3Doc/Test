---
title: Druki polecenia przelewu (zapłat)
---

# Druki polecenia przelewu zapłat

Z systemu można wydrukować gotowe polecenia przelewów z zapłatami dla dostawców/kontrahentów, które następnie można zrealizować np. w placówkach Poczty Polskiej. Przed przystąpieniem do druku należy uzupełnić konta bankowe wspólnoty i dostawców. W tym celu prosimy postępować zgodnie z instrukcjami: **Dodanie numerów kont bankowych** oraz **Konta bankowe kontrahentów**. Aby wygenerować polecenia przelewów zapłat, należy przejść do:

- Zakładka `Zasoby` > menu `Funkcje` > `Druk przelewów`.
- Pole `Rachunek` > wybieramy rachunek wspólnoty — rachunek zleceniodawcy.
- Pole `Nadawca`> pozostawiamy puste — nazwa zleceniodawcy uzupełni się domyślnym adresem wspólnoty, ew. uzupełniamy samodzielnie.
- Pole `Kontrahent`> wybieramy kontrahenta, który będzie odbiorcą przelewu.
- Pole `Rachunek docelowy`> to rachunek odbiorcy, powinien się samoczynnie uzupełnić, jeśli konta kontrahentów zostały wcześnie dodane.
- Pole `Treść`> wpisujemy tytuł przelewu, np. numer faktury lub opis, za co jest wpłata.
- Pole `Wartość`> podajemy kwotę przelewu. Domyślnie podpowiada się bieżące saldo kontrahenta z jego konta 202.
- Pole `Blankietów`> podajemy ilość potrzebnych blankietów.
- Klikamy: `Dodaj`.

W tym momencie można powtórzyć powyższe czynności dla innych rachunków/wspólnot oraz kontrahentów. Gdy wszystkie zapłaty będą dodane do listy, należy przejść do:

- Pole `Kolor` > ustawiamy czy wydruk ma być kolorowy, czy czarno-biały.
- Pole `Strona` > ustawiamy rozmiar strony w pliku PDF, w nawiasie jest podana liczba blankietów przypadająca na jedną kartkę.
- Klikamy: `Zatwierdź` > po kliknięciu powinien pojawić się monit o zapisanie/otwarcie pliku PDF.

![Polecenia przelewów zapłat](poleceniazaplat.gif)