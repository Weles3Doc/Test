# Uruchomienie płatności

Aby uruchomić płatności przez podgląd właściciela, należy w pierwszej kolejności wykonać kilka czynności. Prosimy też zapoznać się z regulaminem usługi dostępnym [>TUTAJ<](https://docs.google.com/document/d/1PemdnnfQCmwqsxqHocUK33E_WHUoHukVCt7pBFn85fE/).

### Uprawnienia

Pierwszą ważną czynnością jest nadanie uprawnień do określania kont bankowych, które znajdą zastosowanie w płatnościach przez kartotekę internetową. Uprawnienia sugerujemy nadawać jednej lub dwóm osobom, które będą odpowiedzialne za dodawanie kont i dbanie o ich poprawność. Ma to krytyczne znaczenie dla bezpieczeństwa płatności właścicieli. Aby nadać uprawnienia, przechodzimy do:

- Zakładka Zasoby > Menu funkcje > Administratorzy
- Z dolnej części okna wybieramy administratora i klikamy na ikonkę lupy po prawej stronie wiersza.
- Pozycja powinna się wczytać do górnej części okna.
- Pole Administrator i hasło > nie zmieniamy.
- Pole uprawnienia > zaznaczamy pozycję > Konta płatności.
- Klikamy: Dodaj.
- Wpisujemy hasło i zatwierdzamy.

![Płatności](platnosci1.gif)

### Dodanie NIPu wspólnoty

Do uruchomienia płatności, konieczne jest dodanie NIPu wspólnoty, aby to zrobić, należy przejść do:

- Zakładka Zasoby > Menu zasoby > Edytuj zasoby.
- Z dolnej części okna wybieramy budynek i klikamy na ikonkę lupy po prawej stronie wiersza.
- Pozycja powinna się wczytać do górnej części okna.
- Pole NIP > uzupełniamy NIPem wspólnoty.
- Pozostałe pola pozostawiamy bez zmian lub ewentualnie uzupełniamy poprawnymi informacjami.
- Klikamy: Dodaj.
- Wpisujemy hasło i zatwierdzamy.

Jeśli NIP jest już dodany, to sprawdzamy jego poprawność.

![Płatności](platnosci2.gif)

### Dodanie numerów kont bankowych

Jako następne trzeba określić numery kont wspólnoty, w tym celu przechodzimy do:

- Zakładka Administracja > Menu elementy > Konta bankowe.
- Pole Podkonto > wybieramy podkonto właściciela.
- Pole Konto bankowe > wpisujemy numer konta do wpłat.
- Klikamy: Dodaj.
- Jeśli trzeba, to uzupełniamy numery pozostałych kont do wpłat.
- Wpisujemy hasło i zatwierdzamy.

W przypadku gdy numery są już dodane, weryfikujemy ich poprawność.

![Płatności](platnosci3.gif)

### Sprawdzenie ustawień i akceptacja regulaminu.

Ostatecznie potwierdzamy konta do wpłat i akceptujemy regulamin. Aby to zrobić, należy przejść do:

- Zakładka Zasoby > Menu Funkcje > Płatności przez podgląd właściciela.
- Pole Zasób > wybieramy wspólnotę.
- Pola NIP, Adres i Rachunki bankowe > powinny być uzupełnione, sprawdzamy je.
- Pole Dozwolone > w tym polu wpisujemy numer konta bankowego, na który będą kierowane wpłaty.
- Jeśli WM nie ma płatności masowych, to wpisujemy normalny numer konta. Jeśli rachunki są dwa (lub więcej) to każdy wpisujemy w nowej linii.
- Jeśli WM ma płatności masowe, to wpisujemy maskę kont wirtualnych, czyli stałą — niezmienną część rachunku wirtualnego. Sumę kontrolną zastępujemy znakiem podkreślenia _ _. Przykład: __123412341234, Jeśli maski są dwie (lub więcej) to każdą wpisujemy w nowej linii.
- Pole Akceptacja regulaminu > potwierdzają Państwo akceptację regulaminu.
- Klikamy: Dodaj.
- Wpisujemy hasło i zatwierdzamy.

Od tego momentu właściciele mają możliwość dokonywania wpłat na rachunek bankowy wspólnoty, przez kartotekę internetową za pomocą serwisu Dotpay.

![Płatności](platnosci4.gif)