---
title: 2. Podłączenie dysku Google
---

# Podłączenie dysku Google

Elektroniczny obieg dokumentów w Weles 3 wykorzystuje zewnętrzną usługę Google Drive jako miejsce do przechowywania zeskanowanych dokumentów. W związku z tym wymagane jest posiadanie konta Google. Firma Google oferuje [darmowy dostęp](https://www.google.com/intl/pl/gmail/about/) do swoich usług, z którego zazwyczaj na co dzień korzystamy do osobistych spraw. Darmowe konto można podłączyć do systemu, jednakże wiąże się to z ograniczeniami miejsca na dysku, dlatego sugerujemy to konto tylko do wypróbowania funkcji. Google zapewnia też [profesjonalne rozwiązania dla firm](https://workspace.google.com/). Zapewniają one większa przestrzeń dyskową i możliwość rozszerzenia jej, także indywidualne konta dla pracowników i wiele więcej.

Muszą być Państwo zalogowani jednocześnie do Weles 3 i Google w przeglądarce.

#### Dodanie dysku Google

Gdy mają Państwo stworzone konto Google, można przejść do podłączenia dysku Google do Weles 3, w tym celu należy przejść do:

- Zakładka `Zasoby` > menu `Funkcje` > `Narzędzia zewnętrzne`.
- Zakładka `Łączenie`.
- W głównej części okna będą wyświetlone powiązane konta.
- Pole `Narzędzie` > wybieramy `Google Drive`.
- Klikamy: `Połącz`.
- Zostaną Państwo przekierowani na nową stronę o tytule: `Wybierz konto, aby przejść do aplikacji e-adm.pl`, na niej klikają Państwo na jedno z dostępnych kont Google.
- Następnie może otworzyć się okno o tytule: `Ta aplikacja jest nie zweryfikowana`, w takim przypadku trzeba kliknąć szary link po lewej stronie okna:
    - `Zaawansowane`
    - `Otwórz: e-adm.pl (niebezpieczne)`
- Otworzy się nowa strona o tytule: `e-adm.pl chce uzyskać dostęp do Twojego konta Google`. Potwierdzają Państwo uprawnienia do dysku Google, klikając: `Zezwól`.
- Jako ostatnia otworzy się strona potwierdzająca połączenie: `Połączenie zakończone powodzeniem`.

Zakładkę można zamknąć. Powrócić do systemu, zakładka `Zasoby` > menu `Funkcje` > `Narzędzia zewnętrzne` > zakładka `Łączenie` i sprawdzić, czy dysk Google został dodany.

![Dodanie Google Drive](dodaniegoogledrive.gif)

#### Przypisanie dysku do budynków

Po dodaniu dysku Google należy jeszcze przypisać go do zasobów, w tym celu należy przejść do:

- Zakładka `Zasoby` > menu `Funkcje` > `Narzędzia zewnętrzne`.
- Zakładka `Przypisanie`.
- Pole `Zasób` > wybieramy jedną nieruchomość. Jeśli zostanie wybrany `Weles 3 FK`, to dysk będzie domyślny dla wszystkich nieruchomości.
- Pole `Dysk` > wybieramy jeden z dysków.
- Pole `Poczta` > pomijamy.
- Klikamy: `Dodaj`.
- Wpisujemy hasło i zatwierdzamy.

![Przypisanie Google Drive](przypisaniegoogledrive.gif)