---
title: Obieg dokumentów
---
# Obieg dokumentów

Funkcja pozwala na dołączenie do programu Weles zeskanowanych wcześniej dokumentów, takich jak faktury kosztowe, czy wyciągi bankowe. Konieczna jest uprzednia integracja z Dyskiem Google, gdzie będą przechowywane zeskanowane dokumenty. Samo skanowanie może odbywać się tradycyjnie (skaner) lub za pomocą dedykowanej aplikacji mobilnej (smartfon). 

#### Uprawnienia

- Do korzystania z funkcji konieczne jest nadanie uprawnień. W tym celu: Wybieramy z zakładki Zasoby, Menu Funkcje i Administratorzy.

![Obieg dokumentów](obiegdok1.png)

- W nowym oknie wybieramy Administratora, klikając na symbol lupy po prawej stronie pozycji.

![Obieg dokumentów](obiegdok2.png)

- Dane administratora powinny się wczytać w górnej części okna. Przechodzimy od razu do pola Uprawnienia, w którym zaznaczamy Narzędzia zewnętrzne i Obieg dokumentów.

![Obieg dokumentów](obiegdok3.png)

- Klikamy: Dodaj. 

![Obieg dokumentów](obiegdok4.png)

- Wpisujemy Hasło i Zatwierdzamy zmiany.

![Obieg dokumentów](obiegdok5.png)

#### Podłączenie dysku Google i skanera

Następnym krokiem jest zintegrowanie systemu Weles z miejscem, w którym będą zapisane skany dokumentów. Wykorzystujemy do tego usługę Dysk Google, w związku z tym trzeba posiadać konto (e-mail) na Gmail. Instrukcja dotycząca integracji Weles z dyskiem Google jest dostępna w instrukcji Narzędzia zewnętrzne.

#### Aplikacja do skanowania

System Weles posiada dedykowaną aplikację do skanowania dokumentów. Potrzebny do niej jest smartfon z systemem Android i aparatem. Aplikacją robimy zdjęcia dokumentów, które są następnie automatycznie zapisywane na dysku Google w formacie PDF. 


#### Podłączanie i rozłączanie dokumentów
Mając już zintegrowany programem Weles dysk Google, możemy przystąpić do podłączenia dokumentów. W tym celu:

- W zakładce Zasoby wybieramy menu Funkcje i Łączenie zeskanowanych.

![Obieg dokumentów](obiegdok6.png)

- Po chwili otworzy się nowe okno dialogowe. Wybieramy zakładkę Przyłączanie.

![Obieg dokumentów](obiegdok7.png)

- Po lewej stronie jest lista dokumentów do podłączenia. Klikamy na konkretną pozycję — w oknie poniżej pokaże się podgląd zeskanowanego dekretu.

![Obieg dokumentów](obiegdok8.png)

- Wskazujemy podstawowe dane tj.:
  - Zasób — wskazujemy nieruchomość, której dotyczy dokument.
  - Data — określamy datę księgowania dokumentu.
  - Nazwa — tytuł dokumentu np. FV 1/2017.
  - Typ — rodzaj podłączonego dokumentu — Faktura będzie w Dekretach jako Koszt, Pismo można podłączyć do Zgłoszeń.
  - Kontrahent — wskazujemy kontrahenta, od którego jest dokument.
  - Termin płatności — wskazujemy termin płatności dokumentu.
  - Treść.
  - Brutto, VAT, Netto — suma wartości z pozycji dokumentu.

![Obieg dokumentów](obiegdok9.png)

- Dodajemy pozycje z dokumentu.
  - Konto — np. konto kosztowe w przypadku FV.
  - Kwota — wartość pozycji z FV.
  - St. VAT — Typ stawki VAT.
  - VAT — wartość podatku VAT.

![Obieg dokumentów](obiegdok10.png)

- Klikamy: Dodaj — program doda pozycję z dokumentu. Możemy opcjonalnie dodać pozostałe pozycje.

![Obieg dokumentów](obiegdok11.png)

- Po dodaniu wszystkich pozycji dokumentu wprowadzamy Hasło i klikamy Zatwierdź.

![Obieg dokumentów](obiegdok12.png)

- Dodany dokument będzie widoczny w zakładce Dekrety.

![Obieg dokumentów](obiegdok13.png)

W przypadku gdy chcemy rozłączyć dokument, przechodzimy do zakładki Zasoby, menu Funkcje i Łączenie zeskanowanych. W nowym oknie dialogowym wybieramy zakładkę Rozłączanie, wskazujemy dekret, a w polu Operacja ustawiamy Rozłącz. Całość zatwierdzamy Hasłem.

![Obieg dokumentów](obiegdok14.png)