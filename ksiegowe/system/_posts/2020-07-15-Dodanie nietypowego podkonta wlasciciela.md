---
title: Dodanie nietypowego podkonta 201
---
# Dodanie nietypowego podkonta właściciela

Zdarza się, że we wspólnocie właściciele muszą mieć dodatkowe podkonto rozrachunkowe, na którym będą prowadzone rozrachunki inne niż z bieżących opłat za lokal. W poniższej instrukcji opiszemy dodanie podkonta 201-....-x Pozostałe, na którym można prowadzić rozrachunki z tytułu dorobionych kluczy lub pilotów. Aby zdefiniować nowe podkonto w systemie, należy przejść do:

- Zakładka Zasoby > Menu Elementy > Podkonta.
- Pole ID > podać nowy, wolny numer podkonta.
- Pole Nazwa > wpisać nazwę podkonta.
- Kliknąć: Dodaj.
- Wpisać hasło i zatwierdzić.

Konta są wspólne dla wszystkich nieruchomości — konto definiujemy tylko raz. Ilość takich podkont w systemie jest ograniczona do 9. Prosimy o rozwagę w dodawaniu ich. Nazwy podkont prosimy tworzyć jak najbardziej uniwersalne — tak, aby nazwa nie ograniczała ich wykorzystania.

![Podkonto](podkonto1.gif)

Aby dodać nowe podonto do właścicieli w danej wspólnocie, należy przejść do:

- Zakładka Administracja > Menu Elementy > Konta należności.
- Pole Grupa należności > wybrać dowolną pozycję, np Media.
- Pole Podkonto > wybrać podkonto, które chcemy dodać właścicielom, np. Pozostałe.
- Kliknąć: Dodaj.
- Wpisać hasło i zatwierdzić.

Po wykonaniu powyższego można odświeżyć system oraz sprawdzić, czy nowe podkonto jest już dostępne.

![Podkonto](podkonto2.gif)

Jeśli nowe podkonto jest dostępne, to ostatnim etapem jest przywrócenie księgowania, tak jak było uprzednio. Czyli ponownie należy skorzystać z narzędzia:

- Zakładka Administracja > Menu Elementy > Konta należności.
- Pole Grupa należności > ustawiamy wcześniej zmienianą pozycję.
- Pole Podkonto > wybrać prawidłowe podkonto, takie jak było ustawione wcześniej.
- Kliknąć Dodaj.
- Wpisać hasło i zatwierdzić.

![Podkonto](podkonto3.gif)