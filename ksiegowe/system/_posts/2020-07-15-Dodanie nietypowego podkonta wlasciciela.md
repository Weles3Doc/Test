---
title: Dodanie nietypowego podkonta 201
---

# Dodanie nietypowego podkonta 201

Zdarza się, że we wspólnocie właściciele muszą mieć dodatkowe podkonto rozrachunkowe, na którym będą prowadzone rozrachunki inne niż z bieżących opłat za lokal. W poniższej instrukcji opiszemy dodanie podkonta 201-....-x Pozostałe, na którym można prowadzić rozrachunki z tytułu dorobionych kluczy lub pilotów. Cała operacja składa się z etapów:

- Dodanie podkonta do systemu, wykonywana tylko raz.
- Przypisanie podkonta w budynku.
- Przywrócenie poprzedniego podkonta.

Czyli nowe podkonto dodajemy w budynku tylko na chwilę, dodanie powoduje utworzenie konta, następnie powracamy do poprzednich ustawień.

#### Dodanie podkonta do systemu

Jeśli podkonto jest już dodane w systemie, to pomijamy ten krok. Aby zdefiniować nowe podkonto w systemie, należy przejść do:

- Zakładka `Zasoby` > menu `Elementy` > `Podkonta`.
- Pole `ID` > podać nowy, wolny numer podkonta.
- Pole `Nazwa `> wpisać nazwę podkonta.
- Kliknąć: `Dodaj`.
- Kliknąć: `Zatwierdź`.

Konta są wspólne dla wszystkich nieruchomości — konto definiujemy tylko raz. Ilość takich podkont w systemie jest ograniczona do 9. Prosimy o rozwagę w dodawaniu ich. Nazwy podkont prosimy tworzyć jak najbardziej uniwersalne — tak, aby nazwa nie ograniczała ich wykorzystania.

![Podkonto](podkonto1.gif)

#### Dodanie podkonta w budynku

Podkonto na chwilę przypisujemy do grupy należności np. Media, aby to zrobić, należy przejść do:

- Zakładka `Administracja` > menu `Elementy` > `Konta należności`.
- Pole `Grupa należności` > wybrać dowolną pozycję, np. Media.
- Pole `Podkonto` > wybrać podkonto, które chcemy dodać właścicielom, np. Pozostałe.
- Kliknąć: `Dodaj`.
- Kliknąć: `Zatwierdź`.

Po wykonaniu powyższego można odświeżyć system oraz sprawdzić, czy nowe podkonto jest już dostępne: zakładka `Dekrety` > menu `Dokumenty` > `Dodaj dokument` > pole `Konto Wn`. Nowe konta zostaną utworzone dla wszystkich właścicieli.

![Podkonto](podkonto2.gif)

#### Przywrócenie wcześniejszych ustawień

Jeśli nowe podkonto jest dostępne, to ostatnim etapem jest przywrócenie ustawień, tak jak było uprzednio. Czyli ponownie należy skorzystać z narzędzia:

- Zakładka `Administracja` > menu `Elementy` > `Konta należności`.
- Pole `Grupa należności` > ustawiamy wcześniej zmienianą pozycję.
- Pole `Podkonto` > wybrać prawidłowe podkonto, takie jak było ustawione wcześniej.
- Kliknąć `Dodaj`.
- Kliknąć: `Zatwierdź`.

Jeśli konto ma posiadać jeden lub kilku właścicieli, to prosimy o zaksięgowanie obrotów na wybranych podkontach. Następnie prosimy zwrócić się do działu wsparcia z prośbą o usunięcie zbędnego podkonta u innych właścicieli.

![Podkonto](podkonto3.gif)