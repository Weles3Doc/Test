---
title: 3. Naliczenie i sprawdzenie
---

# Naliczenie i sprawdzenie rozliczenia

Gdy jest już ustawiony sposób rozliczeń, można naliczyć rozliczenie. Aby to zrobić, należy przejść do:

- Zakładka `Administracja` > przycisk `Naliczenia`.
- Zaznaczyć `K.bieżąca`.
- Menu `Obciążenia` > `Nalicz korekty RL+RK`.

Rozliczenie przeliczamy dla całego zasobu, w polu `Struktura`, zaznaczając najwyższy element (cały budynek). Dzięki temu wystarczy to zrobić tylko raz, można przeliczać też na podległych strukturach lub na lokalach.

Klikając: `Nalicz korekty RL+RK` są przeliczane wszystkie: korekty zwyczajne, rozliczenia liczników, należy sprawdzić więc, czy oprócz pożądanych pozycji nie naliczają się zbędne, które należałoby wykasować lub zaksięgować przed rozliczeniem kosztów.

Rozliczenie można w tym momencie poprawiać i przeliczać do woli. Właściciele nie widzą niezaksięgowanych rozliczeń.

![Naliczenie RK](naliczenieRK.gif)

#### Sprawdzenie udziału

Jako pierwszy zalecamy sprawdzić udział wyliczony w rozliczeniu, znajduje się on w kolumnie `Ilość` w `K.bieżąca`. Należy go sprawdzić przynajmniej na kilku lokalach, dla każdej pozycji, która ma inny sposób rozliczeń (inny udział).

Rozliczając pozycję według wcześniejszych obciążeń, kwota tych obciążeń będzie podana w kolumnie `Było Wartość`. Więc aby obliczyć udział, sprawdzamy tę kwotę na pojedynczym lokalu. Następnie dzielimy ją przez kwotę widoczną na całym budynku/zasobie.

Rozliczając pozycję według danej np. powierzchni, wyliczanie udziału może się skomplikować. Jeśli dana ma różne wartości w okresie rozliczeniowym, to system dla każdego z podokresów zmian wylicza osobny udział w tym okresie. W takich przypadkach prosimy się zgłosić do działu wsparcia Weles w celu wyjaśnienia udziału.

Natomiast jeśli dana jest stała w okresie rozliczeniowym, to skomplikowane obliczenia upraszczają się do prostego dzielenia:

````
Dana w lokalu / Suma danej w budynku = udział do RK
````

Prosimy pamiętać też, że jeśli lokal był wykupiony w okresie rozliczeniowym to udział w rozliczeniu będzie proporcjonalnie mniejszy do czasu posiadania lokalu przez konkretnego właściciela. Przykładowe wyliczenie udziału przedstawiamy poniżej.

![Wyliczenie udziału RK](wyliczeniuudzialuRK.gif)