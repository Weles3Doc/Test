---
title: Podział / Wydzielenie lokalu
---
# Podział / Wydzielenie lokalu

Niniejsza instrukcja opisuje sytuację w której właściciel sprzedaje tylko część swojego mieszkania. Może też posłużyć do wprowadzenia sprzedaży lokalu gminy lub miasta, którego zasoby są prowadzone w systemie w jednym lokalu zbiorczym.

Wydzielenie lokalu składa się z kilku zasadniczych etapów:
- Dodanie nowego lokalu i właściciela - wykonujemy to w dwóch częściach:
  - Przechodzimy do Menu Zasoby > Edytuj mieszkania.
  - Dodajemy nowy, wydzielony lokal.
  - Klikamy Dodaj, wpisujemy hasło i zatwierdzamy.
- Lokal nie pojawi się od razu w strukturze - trzeba dodać do niego właściciela:
  - Przechodzimy do Menu Zasoby > Edytuj własciciela.
  - W polu Lokal wybieramy nowe mieszkanie oraz wpisujemy datę.
  - W polu Operacja wybieramy:
    - Nowy właściciel - jeśli ma być to nowa kartoteka.
    - Istniejący właściciel - jeśli nowy lokal podłączamy do istniejącej kartoteki właściciela.
  - W polach Struktura oraz Dokument wybieramy odpowiednie wartości. (Ważne!)
  - W polu Adres wpisujemy adres właściciela/lokalu.
  - Klikamy Dodaj, wpisujemy hasło i zatwierdzamy.

Lokal powinien się pojawić w polu struktury.

![Podział lokalu](podziallokalu1.gif)

- Następnym etapem jest edycja danych na lokalach. Przechodzimy do Menu zasoby > Edytuj dane. Schemat działania jest następujący:
  - Na pierwotnym lokalu, dane pomniejszamy od daty wydzielenia.
  - Na nowym lokalu, dane dodajemy od daty wydzielenia.

Na przykładzie, na którym działamy, z lokalu M05 wydzielamy lokal M06 od 1 lipca. Lokal M05 ma powierzchnię 89,10 . Wydzielony lokal będzie miał powierzchnię 37,5 więc nową powierzchnią lokalu M05 będzie 51,60. W oknie edycji danych dodajemy dwie pozycje z wartością nowej powierzchni od daty podziału. Podobnie postępujemy z innymi danymi lokalu, jak na przykład: Udział, Powierzchnia komórki, Liczba osób. (jeśli są dodane i jest taka potrzeba).

![Podział lokalu2](podziallokalu2.gif)

- Następnie można przystąpić do przeniesienia liczników. Analogicznie do danych, składa się to z dwóch czynności:
  - Na pierwotnym lokalu, zamknięcie przenoszonych liczników.
  - Na nowym lokalu, dodanie nowych liczników.
- Do zamknięcia liczników używamy narzędzia: Menu Zasoby > Edytuj odczyty. W lokalu pierwotnym wybieramy liczniki które będą przeniesione - dodajemy im odczyt na datę wydzielenia, z zaznaczoną opcją: Odczyt Końcowy.

![Podział lokalu3](podziallokalu3.gif)

- Do dodania liczników na nowym lokalu używamy: Menu zasoby > Edytuj liczniki. W polu Licznik wybieramy: Nowy licznik, pozostałe pola uzupełniamy danym liczników z lokalu pierwotnego.

![Podział lokalu4](podziallokalu4.gif)

- Po wykonaniu zmian sprawdzamy naliczenia dla obu lokali:

![Podział lokalu5](podziallokalu5.gif)