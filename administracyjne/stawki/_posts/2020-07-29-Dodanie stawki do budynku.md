---
title: Dodanie stawki do budynku
---

# Dodanie stawki do budynku

Stawki dodane na cały budynek lub strukturę, automatycznie obowiązują w lokalach podrzędnych, więc nie ma potrzeby wprowadzania oddzielnych pozycji na poszczególne lokale.

Unikamy dodawania stawek na lokale — prowadzi to do problemów z naliczeniami. Każdą stawkę indywidualną, przy następnej zmianie jej wartości, trzeba poprawić na każdym lokalu, który ją posiada. Przysparza to dużo pracy.

Kategorycznie nie zerujemy stawek za media na lokalach — prowadzi to do błędów w rozliczeniach. Jeśli lokal ma nie mieć opłat lub zaliczek, to zerujemy na nim daną lub prognozę.

Aby wprowadzić stawkę w budynku, należy przejść do:

- Zakładka `Administracja` > menu `Zasoby` > `Edytuj stawki`.
- Pole `Lokal` > wybrać cały budynek, stawki dodajemy zazwyczaj na cały budynek.
- Pole `Stawka` > wybrać żądaną stawkę. Stawki używane na danej nieruchomości są pogrubione.
- Pole `Data` > wprowadzić datę, od kiedy ma obowiązywać wartość stawki.
- Pole `Wartość` > wprowadzamy wartość stawki. Pod polem system prezentuję historię zmian stawki.
- Pole `Typ` > wybieramy typ VAT stawki, jeśli WM nie jest vatowcem, to pozostawiamy `Brutto`.
- Kliknąć: `Dodaj`.
- Kliknąć: `Zatwierdź`.

System powinien zamknąć okno narzędzia. Oczywiście można na raz wprowadzić stawki w większej ilości, w tym celu powtarzamy powyższe czynności dla wybranych stawek. Jeśli zasób jest vatowcem, to sugerujemy w stawkach wpisywać wartości netto, dzięki temu nie musimy przeliczać kwot Netto > Brutto i odwrotnie, system samoczynnie w naliczeniach doliczy odpowiedni VAT.

![Dodanie stawki do budynku](dodaniestawki.gif)