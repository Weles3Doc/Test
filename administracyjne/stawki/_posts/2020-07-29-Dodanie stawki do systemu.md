---
title: Dodanie stawki do systemu
---

# Dodanie stawki do systemu

Stawki są składową naliczeń, w nich wpisujemy ceny opłat. Stawki są wspólne dla wszystkich budynków w systemie, więc dodajemy je tylko raz. Poniżej przedstawiamy przykładową numerację i nazewnictwo.

![Przykładowe stawki](przykladowestawki.png)

Staramy się nie dodawać stawek o zbliżonych nazwach, do naliczeń próbujemy wykorzystywać już istniejące stawki, aby ograniczyć rozrost ilości stawek. Nie zmieniamy kolejności (ID), nazw i jednostek stawek już istniejących. Drastyczna zmiana nazwy już istniejącej prowadzi do poważnych problemów. ID stawki numeruj zgodnie z numeracją w Twojej bazie, przed dodaniem nowej stawki, sprawdź numerację. Stawki numeru co 10, dzięki temu w przyszłości będziesz mógł dodać stawki pomiędzy już istniejące.  Aby wprowadzić nową stawkę, należy przejść do:

- Zakładka `Zasoby` > menu `Elementy` > `Nazwy stawek`.
- Pole `ID` > wprowadzić niepowtarzalny numer identyfikacyjny. ID prosimy stosować 4 cyfrowe, przyjmując, że stawki z numeracji:
  - `1xxx` > Dotyczą Medii.
  - `2xxx` > Dotyczą Eksploatacji.
  - `3xxx` > Dotyczą Funduszów.
- Pole `Nazwa` > wprowadzić nazwę stawki.
- Pole `Jednostka` > wybrać jednostkę stawki (miano).
- Kliknąć: `Dodaj`.
- Kliknąć: `Zatwierdź`.

![Dodanie stawki do systemu](dodanienowejstawki.gif)