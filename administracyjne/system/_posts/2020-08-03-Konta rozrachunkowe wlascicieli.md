---
title: Konta rozrachunkowe właścicieli
---

# Konta rozrachunkowe właścicieli

Opcja ta pozwala na przydzielenie odpowiednich grup należności do właściwych podkont księgowych zdefiniowanych dla każdego z właścicieli w systemie. W ten sposób należności zakwalifikowane do którejś z grup trafiają na odpowiednie podkonto rozrachunkowe właściciela. Podkonta te są automatycznie tworzone (oczywiście po właściwym zdefiniowaniu) przez system w momencie naliczenia przydzielonych należności.

Operację wykonujemy tylko raz, zaraz po założeniu Wspólnoty — przed zaksięgowaniem pierwszych naliczeń. Jeżeli konta należności są już określone, to nie trzeba nic więcej robić.

Bez określenia kont należności, system nie pozwoli zaksięgować zaliczek ani dokumentów (w tym BO), gdyż konta właścicieli (najczęściej 201) nie będą aktywne ani widoczne w programie.

- W zakładce Zasoby z drzewa struktury wybieramy nieruchomość, dla której będziemy ustalali księgowanie na kontach należności. Następnie przechodzimy do zakładki Administracja.
- Z menu Elementy, wybieramy funkcję Konta należności. Po chwili wyświetli się nowe okno. W polu:
    - Grupa należności — wybieramy wcześniej zdefiniowaną grupę należności celem przydzielenia jej do odpowiedniego podkonta.
    - Podkonto — Z listy wcześniej zdefiniowanych podkont księgowych, wybieramy to, któremu chcemy przypisać wybraną grupę należności.
    - Dodaj — Naciśnięcie tego przycisku spowoduje przepisanie pól edycji do tabeli umieszczonej poniżej. Można wówczas przydzielać kolejne grupy należności do odpowiednich podkont.
- Po przydzieleniu wszystkich interesujących nas grup należności do odpowiednich podkont, przechodzimy do pola hasła (F12). Następnie, po jego wpisaniu, klikamy Zatwierdź, aby zapisać wprowadzone zmiany w systemie.

### Przykładowe okno ustalania księgowania na kontach należności:

- Księgowanie na jednym koncie rozrachunkowym.

![Konta należności](kontanaleznosci1.png)

![Konta należności](kontanaleznosci2.png)

- Księgowanie na dwóch kontach rozrachunkowych.

![Konta należności](kontanaleznosci3.png)

![Konta należności](kontanaleznosci4.png)