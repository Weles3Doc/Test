---
title: Typy właścicieli
---

# Typy właścicieli

Dzięki typom można podzielić właścicieli na grupy. Wydzielić na koncie 201: mieszkania, garaże, lokale użytkowe i pożytki. Czasami też można wprowadzić podział na budynki lub lokale dewelopera i wykupione. Podział odbywa się na pierwszej analityce konta 201 Właściciele, czyli: 201-**X**-KKKKKKK-P. Typy właścicieli są wspólne dla wszystkich nieruchomości w systemie, oraz można dodać tylko dziewięć typów, w związku z tym sugerujemy przemyślane i rozsądne dodawanie. Poniżej prezentujemy podział na typy właścicieli na kontach 201 w zakładce `Konta FK`, podobny podział będzie w oknie `Wydruki` oraz w zakładce `Właściciele`.

![Przykład typów na koncie 201](typywlaskonto201.png)

#### Dodanie nowego typu

Aby dodać nowy typ, należy przejść do:

- Zakładka `Zasoby` > menu `Elementy` > `Typy właścicieli`.
- Pole `Id` > wpisać nowy, unikalny numer typu.
- Pole `Nazwa` > wpisać nazwę typu. Sugerujemy używanie nazw jak najbardziej uniwersalnych.
- Klikamy: `Dodaj`.
- Klikamy: `Zatwierdź`.

![Dodanie typu właściciela](dodanietypywlasciciela.gif)

#### Umieszczenie właściciela w danym typie

Gdy dodajemy **nowego właściciela** to za jego typ/grupę odpowiada pole:

- Zakładka `Administracja` > menu `Zasoby` > `Edytuj właścicieli` > pole `Typ`.

Natomiast jeśli mamy **istniejących właścicieli**, na których są już księgowania, to prosimy zwrócić się do działu wsparcia technicznego Weles3, przeniesiemy wskazanych właścicieli na nowy typ.