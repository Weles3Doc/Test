---
title: Nazwy typów należności
---

# Nazwy typów należności

Funkcja `Nazwy typów należności` pozwala na zmianę literek (skrótów), które wyświetlają się przy opłatach. Typy należności określają pochodzenie pozycji, przy której się pojawiły. Pojawiają się one w zakładce `Administracja` > `Naliczenia` oraz na wydrukach dla właścicieli. Rozróżniamy dwa miejsca, w których możemy zmienić nazwę typów:

- Zakładka `Zasoby` > menu `Elementy` > `Nazwy typów należności` — nazwa typu będzie zmieniona **we wszystkich** nieruchomościach.
- Zakładka `Administracja` > menu `Elementy` > `Nazwy typów należności` — nazwa typu będzie zmieniona tylko **w wybranej** nieruchomości.

Domyślnie w systemie mamy typy należności o nazwach:

- `R` > oznacza najczęściej ryczałt — w chwili księgowania pozycji, w lokalu nie było licznika skojarzonego z opłatą. Taka opłata nalicza się wg części ryczałtowej algorytmu. Nie oznacza ona całkowitego ryczałtu, jeśli zostanie dodany licznik do lokalu, zostanie ona i tak rozliczona z jego zużyciem.
- `LR` > oznacza najczęściej zaliczkę — w chwili księgowania pozycji, w lokalu jest licznik skojarzony z opłatą. Taka opłata nalicza się wg części ryczałtowej algorytmu.
- `LP` > oznacza najczęściej zaliczkę z prognozy — w chwili księgowania pozycji, w lokalu jest licznik skojarzony z opłatą, na którym jest dodana prognoza. Taka opłata nalicza się wg części licznikowej algorytmu.
- `LZ` > oznacza rozliczenie lub pozycję naliczającą się z zużycia licznika w lokalu.
- `RKR` > to oznaczenie pojawia się przy rozliczeniach kosztów, oznacza rozliczenie opłat ryczałtowych.
- `RKL` > to oznaczenie pojawia się przy rozliczeniach kosztów, oznacza rozliczenie, które jest poprzedzone rozliczeniem liczników.

Nazw typów należności **sugerujemy nie zmieniać**, jednak gdy jest taka potrzeba to aby zmienić nazwę, należy przejść do:

- Zakładka `Administracja` > menu `Elementy` > `Nazwy typów należności`.
- Pole `Id` > wpisujemy numer zmienianego typu, od 1 do 6.
- Pole `Nazwa` > wpisujemy nową nazwę.
- Klikamy: `Dodaj`.
- Klikamy: `Zatwierdź`.

![Zmiana nazwy typu należności](zmiananazwytypunalez.gif)