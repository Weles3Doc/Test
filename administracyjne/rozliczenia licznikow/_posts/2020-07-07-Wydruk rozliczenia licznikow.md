---
title: 6. Wydruk rozliczenia
---

# Wydruk rozliczenia

Jednym z ważniejszych wydruków generowanych z programu w ciągu roku jest rozliczenie liczników. Dokument generujemy zawsze po sprawdzeniu i zaksięgowaniu rozliczenia. Aby to zrobić, należy przejść do:

- Zakładka `Administracja` > menu `Funkcje` > `Wydruki`.
- Przejść do zakładki `Dokumenty` (jeśli mają być one opatrzone numerem) lub zakładki `Osoby` (jeśli wystarczy wydruk bez numeru).
- Z listy elementów dodajemy:
  - `Tekst` > w nim wpisujemy tytuł dokumentu, tekst wprowadzający, jak i objaśnienia do rozliczenia. (można go dodać kilka razy, w różnych miejscach)
  - `Zużycia liczników` > zostaną pokazane liczniki i ich odczyty na początek i koniec okresu rozliczenia.
  - `Dokument` lub `Naliczenia` > pokaże on tabelkę z rozliczeniem.
  - `Wykaz do zapłaty` > spowoduje pokazanie się podsumowania z numerem konta bankowego oraz kwotą do wpłaty.
- W każdym z tych elementów sprawdzamy i ustawiamy opcje szczegółowe.
- Szczególnie proszę zwrócić uwagę, aby w polu `Miesiąc`, na każdym z wydruków było wybrane te samo rozliczenie.
- Warto dobrze opisać rozliczenie, aby właściciele dobrze je zrozumieli.
- Klikamy: `Podgląd wydruku`.
- Pobieramy/otwieramy plik PDF.

Poniższy wzór rozliczenia prosimy traktować jako przykład. W dolnej części instrukcji załączamy przykład wydruku oraz parametry okna wydruki.

[Przykład — kliknij tutaj, aby pobrać.](wydrukrlpdf.pdf)

Koniecznie zapoznaj się z **[Filtrami wydruków](https://doc.weles3.pl/ogolne/wydruki/Filtry-wydrukow.html)**. Dzięki temu ograniczysz drukowanie pustych stron. Rozdzielisz dokumenty do wysłania e-mailem, od tych do rozniesienia do skrzynek lub wysłania tradycyjną pocztą.

Wygląd dokumentu można zmienić, więcej w dedykowanych instrukcjach:

- [Grafiki na wydrukach](https://doc.weles3.pl/ogolne/wydruki/Grafiki-na-wydrukach.html) > można dodać nagłówek i skany podpisów/pieczątek oraz np. zdjęcia.
- [Style wydruków](https://doc.weles3.pl/ogolne/wydruki/Style-wydrukow.html) > można zmienić wielkość czcionek, kolory i marginesy.
- [Schemat wydruków](https://doc.weles3.pl/ogolne/wydruki/Schemat-wydruku.html) > często używane wydruki można zapisać jako schematy, dzięki temu nie trzeba ich za każdym razem tworzyć od nowa.
- [Teksty na wydrukach](https://doc.weles3.pl/ogolne/wydruki/Tresci-na-wydruku.html) > treści używane w polach tekstowych można zapisać jako podpowiedzi.

![Wydruk rozliczenia liczników](wydrukrl.gif)

Przykład:

![Wydruk rozliczenia](wydrukrlzdj.png)

Ustawienia wydruków użyte przy generowaniu powyższego dokumentu:

![Ustawienia wydruku](ustawieniawydrukurl.png)