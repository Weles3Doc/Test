---
title: Wysyłka e-mail - Gmail
---

# Wysyłka e-mail — Gmail

Bardzo popularnym, darmowym kontem do wysyłki wiadomości z systemu Weles3 jest konto pocztowe Gmail. Zgodnie z wymaganiami dot. bezpieczeństwa kont firmy Google, wymagane jest włączenie weryfikacji dwuetapowej na koncie Google oraz wygenerowanie specjalnego hasła dla systemów zewnętrznych np. takich jak Weles3. Poniżej opisujemy czynności, które należy wykonać, aby konto Gmail mogło zostać dodane do systemu i wykorzystywane do wysyłki wiadomości do właścicieli. Czynności te należy wykonać przed dodaniem skrzynki pocztowej do naszego systemu.

#### Włączenie weryfikacji dwuetapowej

Prosimy wejść w [https://myaccount.google.com/](https://myaccount.google.com/), do zakładki `Bezpieczeństwo` i włączyć weryfikację dwuetapową (2FA).

![Wysyłka e-mail](gmail01.png)

Po poprawnym przejściu procesu zostaną wyświetlone poniższe informacje.

![Wysyłka e-mail](gmail02.png)

#### Ustawienie hasła dla aplikacji

Na stronie `Bezpieczeństwo` w sekcji `Sposób logowania się do Google` klikamy strzałkę w prawo, przy pozycji `Weryfikacja dwuetapowa`. Przewijamy stronę na sam dół, w sekcji `Hasła do aplikacji` klikamy w strzałkę w prawo.

![Wysyłka e-mail](gmail03.png)

Jeśli strzałka w prawo nie zadziała lub jej nie ma, klikamy w następujący link: [https://myaccount.google.com/apppasswords](https://myaccount.google.com/apppasswords).

Wprowadzamy nazwę aplikacji, dla której generujemy Hasło, np. `Weles3 wysyłka e-mail` i następnie klikamy w przycisk `Utwórz`.

![Wysyłka e-mail](gmail04.png)

Google wygeneruje hasło, które należy wprowadzić jako hasło do konta pocztowego w Weles3 podczas jego dodawania w polu `Hasło`. Bardzo ważne, hasło **wprowadzamy bez spacji** do systemu.

![Wysyłka e-mail](gmail05.png)

#### Dodanie skrzynki do Weles3

Mając hasło, można przejść do dodania konta pocztowego w Weles3. Instrukcja dostępna jest pod linkiem:

- [Wysyłka e-mail — dodanie konta](https://doc.weles3.pl/ogolne/wysylki/Wysylka-email-dodanie-konta.html)

Czasami połączenie z kontem Gmail trwa nieco dłużej niż przy dodawaniu innych kont pocztowych, dlatego należy poczekać i sprawdzić, czy system nie wyświetli komunikatu o błędzie.