# Wysyłka e-mail

Wysyłanie wiadomości e-mail zaczynamy zawsze od stworzenia dokumentu. Robimy to tak jak w przypadku zwyczajnych dokumentów:

- Zakładka Administracja > Menu Funkcje > Wydruki.
- W nowo otwartym oknie tworzymy dokument do rozesłania właścicielom.
- Gdy dokument będzie już gotowy, przekierowujemy go do wysyłki.
- Menu funkcje > Wyślij do wysyłki e-mail.
- Zamykamy okno wydruków.

Przechodzimy do definiowania właściwej wysyłki, przechodzimy do:

- Zakładka Zasoby > menu Funkcje > Wysyłka e-mail.
- W nowo otwartym oknie, po lewej stronie klikamy na wysyłkę NOWY.
- W środkowej części okna wyświetlą się parametry wydruku oraz lista właścicieli, dla których został on stworzony.
- W prawej części okna, w polu Brak ustawiamy E-mail.
- W polu Nazwa wysyłki wpisujemy nazwę wysyłki, będzie to jednocześnie tytuł maila.
- W polu Podgląd wydruku można sprawdzić załącznik.
- W polu Treść maila uzupełniamy zawartość wiadomości.
- W polu hasło wpisujemy swoje hasło do programu.
- Klikamy na Zapisz.
- A następnie Roześlij.

W oknie powinien pojawić się napis: Wysyłka za X godzin Y minut, w tym momencie można już zamknąć okno.

![Wysyłka e-mail](wysylkaemail.gif)

### Uwagi

- Wydruk do wysyłki tworzony jest w momencie faktycznej wysyłki, a nie w momencie jej definiowania. Jeżeli w międzyczasie dokonamy zmian w systemie, które wpłyną na wydruk, to może on ulec zmianie.
- W oknie Wysyłka e-mail można wstrzymać lub usunąć wysyłkę, uzupełniając hasło i klikając na przyciski Wstrzymaj lub Usuń.
- W oknie Wysyłka e-mail, po kliknięciu Zapisz, można wysłać do siebie przykładowy e-mail, uzupełniając pole Adres e-mail i klikając Wyślij przykład.
- Wysyłka zajdzie tylko dla właścicieli, którzy mają uzupełniony poprawnie adres e-mail w menu Zasoby > Edytuj dane właścicieli > Pole Kontakty e-mail. Jeśli właściciel ma nie brać udziału w wysyłce, to jego adres należy usunąć z pola Kontakty e-mail i wpisać w pole Informacja.
- Do wysyłki e-mail z programu nie można podpiąć zewnętrznych załączników.