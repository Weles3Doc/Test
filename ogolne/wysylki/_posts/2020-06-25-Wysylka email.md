---
title: 3. Wysyłka e-mail - wysyłka dokumentu
---

# Wysyłka e-mail — wysyłka dokumentów

Wysyłanie wiadomości e-mail zaczynamy zawsze od stworzenia dokumentu. Robimy to tak jak w przypadku zwyczajnych dokumentów:

- Zakładka `Administracja` > Menu `Funkcje` > `Wydruki`.
- Okno `Wydruki` > tworzymy dokument do rozesłania właścicielom.

Na liście właścicieli można określić, do kogo trafi wysyłka. Można też skorzystać z filtrów wydruków. Gdy dokument będzie już gotowy, przekierowujemy go do wysyłki:

- Menu `Funkcje` > `Wyślij do wysyłki e-mail`.

Zamykamy okno wydruków. Przechodzimy do definiowania właściwej wysyłki, przechodzimy do:

- Zakładka `Zasoby` > menu `Funkcje` > `Wysyłka e-mail`.

W lewej stronie okna **klikamy** na wysyłkę `NOWY`. W środkowej części okna wyświetlą się parametry wydruku oraz lista właścicieli, dla których został on stworzony.

- Klikamy: `Edycja`.
- Pole `Wysyłka` > `E-mail`.
- Pole `Nazwa wysyłki (tytuł E-Mail)`> wpisujemy nazwę wysyłki, będzie to jednocześnie tytuł maila.
- Pole `Treść E-Maila` > uzupełniamy zawartość wiadomości.
- Pole `Podgląd wydruku E-mail` > można sprawdzić załącznik.
- Klikamy: `Zapisz`.

Wysyłka zmieni tytuł, aby ją rozesłać, należy:

- Kliknąć: `Roześlij`.

Wysyłka zmieni grupę na `Zaplanowane`, obok nazwy zostanie określona data i godzina wysyłki. Wysyłkę można odwołać, klikając `Wstrzymaj rozsyłanie` oraz następnie usunąć, klikając `Usuń`.

Po prawej stronie okna, w polu `E-Mail` można wpisać swój mail, następnie kliknąć `Wyślij e-mail testowy`. Na wskazany adres zostanie wysłany przykład wiadomości, dzięki temu można sprawdzić treść, załącznik oraz czy ogólnie skrzynka jest poprawnie ustawiona.

Każdy z właścicieli otrzyma tylko swój załącznik. Wydruk do wysyłki tworzony jest w momencie faktycznej wysyłki, a nie w momencie jej definiowania. Jeżeli w międzyczasie dokonamy zmian w systemie, które wpłyną na wydruk, to może on ulec zmianie. Wysyłka zajdzie tylko dla właścicieli, którzy mają uzupełniony poprawnie adres e-mail w menu `Zasoby` > `Edytuj dane właścicieli` > Pole `E-mail`. Jeśli właściciel ma nie brać udziału w wysyłce, to jego adres należy usunąć z pola `E-mail` i wpisać w pole `Informacja`. Do wysyłki z programu nie można podpiąć zewnętrznych załączników.

![Wysyłka e-mail](wysylkaemail.gif)