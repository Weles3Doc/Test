# Dostęp dla właściciela

Aby właściciel miał dostęp do swojego podglądu internetowego, konieczne jest wygenerowanie loginu oraz nadanie tymczasowego hasła. W tym celu: 

- Zakładka Administracja > menu Funkcje > Użytkownicy.
- Pole Właściciel > zaznaczamy właściciela lub też większą liczbę osób, jeśli jest taka potrzeba.
- Pole Hasło > wpisujemy hasło tymczasowe, którego właściciel będzie musiał użyć podczas pierwszego logowania.
- Klikamy Dodaj.
- Wpisujemy hasło i zatwierdzamy.

![Nadanie hasła właścicielowi](nadanie-hasla-wlasc.gif)

Wygenerowany login oraz hasło należy przekazać właścicielowi. Do tego celu służy wydruk Dane logowania. Wygenerowanie takiego wydruku zaczynamy od przejścia do: 

- Zakładka Administracja > menu Funkcje > Wydruki.
- Okno Wydruki > zakładka Osoby.
- Następnie dodajemy wydruk Dane logowania oraz Tekst.
- Lista Właścicieli > wybieramy osobę lub większą liczbę osób, do których będzie adresowany wydruk.
- Pole Tekst > wprowadzamy informację o nadanym haśle tymczasowym.
- Klikamy Podgląd wydruku (F12), aby system wygenerował wydruk.

![Wydruk danych logowania](wydruk-danych-logowania.gif)

### Uwagi: 

- W ten sam sposób wykonujemy reset hasła właściciela. 
- Aby zaznaczyć wszystkich właścicieli jednocześnie, wystarczy wybrać opcję Wszyscy.
- Jeśli obok osoby wyświetla się login, to oznacza to, że miał już nadany dostęp do e-kartoteki.
- Login właściciela jest przypisany do właściciela na stałe.
- Login właściciela zawsze będzie miał postać ciągu cyfr, nie można tego zmienić.
- Właściciel podczas pierwszego logowania zmieni hasło na swoje.
- Dane do logowania można przekazać właścicielowi wraz z wydrukiem zaliczki.