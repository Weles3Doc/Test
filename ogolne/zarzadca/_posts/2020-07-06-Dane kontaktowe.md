---
title: Dane kontaktowe
---
# Dane kontaktowe administratora/zarządcy

Funkcja służy do zapisania w programie danych kontaktowych Administratora/Zarządcy nieruchomości. Dzięki temu właściciel będzie mógł w bardzo prosty sposób podejrzeć w podglądzie kartoteki dane kontaktowe — wysłać e-mail, odwiedzić stronę WWW, zadzwonić na telefon GSM itp. W oknie określone są również dane kontaktowe dla WELES — tzw. autoryzacja numerów telefonów oraz adresów e-mail. Dane te wymagają potwierdzenia za pomocą specjalnego kodu. Służą do kontaktu bezpośredniego (wysyłania faktur drogą elektroniczną za abonament programu oraz kontaktów w sprawach pilnych związanych z korzystaniem z programu). Wskazane jest, aby dane kontaktowe były ustawione jedynie dla osób decyzyjnych. Funkcja ułatwi również generowanie indywidualnej strony logowania dla właścicieli lokali — można tutaj określić adres strony na Facebook i adres grafiki z logo firmy. W przypadku zainteresowania indywidualną stroną logowania prosimy o kontakt za pomocą e-mail z działem wsparcia WELES. W celu wprowadzenia danych kontaktowych należy przejść do:

- Zakładka Zasoby > menu Funkcje > Dane kontaktowe.
- Pole Typ > wybieramy rodzaj informacji, które będziemy wprowadzać.
- Pole Dane > wpisujemy informację.
- Uzupełniamy pozostałe informacje kontaktowe dostępne w polu Typ.
- Klikamy, Dodaj.
- Wpisujemy hasło i zatwierdzamy.

![Dane kontaktowe](danekontaktowe.gif)

### Nazwa zarządcy

Nazwa zarządcy — informacja przeznaczona dla WELES. Służyć będzie np. do tworzenia indywidualnej strony logowania.

### Adres zarządcy

Adres będzie wyświetlany w podglądzie właściciela. Konieczne jest podanie PEŁNEGO adresu zarządcy w formie:

- Nazwa firmy
- Ulica, Nr domu/lokalu
- Kod pocztowy, Miejscowość

### Adres strony WWW administratora

Adres strony WWW — będzie widoczny w aplikacji mobilnej. Właściciel będzie mógł odwiedzić stronę internetową administratora nieruchomości.

### Nazwa strony administratora na Facebooku

Nazwa strony na Facebooku — służy do tworzenia indywidualnej strony logowania dla właścicieli lokali — administrator może w prosty sposób udostępniać treści na swoim koncie Facebook, które będą widoczne na stronie przeznaczonej do logowania do programu Weles. W tym polu podajemy TYLKO nazwę profilu na Facebooku np. samo Weles w przypadku strony Welesa, tj. bez adresu https://www.facebook.com/Weles3.

### Telefony kontaktowe dla właścicieli lokali

Telefony kontaktowe — będą widoczne w podglądzie właściciela. Telefony kontaktowe wpisujemy ciągiem, bez znaków spacji, myślników itp. (czyli zamiast 123-456-789 ma być 123456789). Dodatkowo należy je wypisać w oddzielnych linijkach. Można tutaj również dopisać dane osobowe (imię i nazwisko) osoby kontaktowej np.:

- 123456789 Jan Kowalski
- 234567891 Anna Kowalska
- 345678912 Jan Nowak

### Adresy e-mail kontaktowe dla właścicieli lokali

Adresy e-mail - będą widoczne w podglądzie właściciela. Właściciel, wybierając adres e-mail, zostanie przekierowany do aplikacji pocztowej. Pozwala na bezpośredni kontakt mailowy z Administratorem nieruchomości. Adresy e-mail również wpisujemy jeden pod drugim — można również dopisać dane (imię i nazwisko) osoby kontaktowej.

### Adres grafiki z logo administratora

Wklejamy w to pole link do grafiki/obrazka zawierającej logo administratora — Grafika będzie wyświetlana na indywidualnej stronie logowania. Zalecana szerokość grafiki to 350 pikseli.

### Telefony kontaktowe dla WELES

Telefon kontaktowy dla Weles — służy do kontaktu bezpośredniego (otrzymywania wiadomości SMS w sprawach programu Weles). Po dodaniu kontaktu, na wskazany nr GSM zostanie wygenerowana wiadomość SMS z kodem autoryzacyjnym. Kod należy przepisać do odpowiedniej rubryki w zakładce Potwierdzenie.

### Adresy e-mail kontaktowe dla WELES

Adres e-mail kontaktowy dla Weles — służy do kontaktu bezpośredniego (otrzymywania wiadomości e-mail w sprawach programu Weles, otrzymywania faktur drogą elektroniczną). Po dodaniu kontaktu, na wskazany adres e-mail zostanie wygenerowana wiadomość z kodem autoryzacyjnym. Kod należy przepisać do odpowiedniej rubryki w zakładce Potwierdzenie.

### Dane takie jak Telefon czy Adres e-mail dla Weles, należy autoryzować, aby zatwierdzić dane kontaktowe, należy przejść do:
- Zakładka Zasoby > menu Funkcje > Dane kontaktowe.
- W nowo otwartym oknie przejść do zakładki Potwierdzenie.
- Pole Potwierdzany Element > wybrać numer telefonu bądź adres e-mail.
- Pole Kod potwierdzenia > podać kod autoryzacyjny otrzymany z systemu Weles.
- Kliknąć Dodaj.
- Wpisać hasło i zatwierdzić.

### Uwagi:

- Kod potwierdzenia adresu e-mail (uprzednio podanego w zakładce Edycja, w polu Adresy e-mail kontaktowe dla WELES) jest na niego dostarczany drogą mailową.
- Kod potwierdzenia telefonu kontaktowego (uprzednio podanego w zakładce Edycja, w polu Telefony kontaktowe dla WELES) jest na niego dostarczany poprzez SMS.