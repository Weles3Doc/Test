---
title: Dane kontaktowe
---

# Dane kontaktowe administratora/zarządcy

Funkcja służy do zapisania w programie danych kontaktowych Administratora/Zarządcy nieruchomości. Dzięki temu właściciel będzie mógł w bardzo prosty sposób podejrzeć w podglądzie kartoteki dane kontaktowe — wysłać e-mail, odwiedzić stronę WWW, zadzwonić na telefon GSM itp. W oknie określone są również dane kontaktowe dla WELES — tzw. autoryzacja numerów telefonów oraz adresów e-mail. Dane te wymagają potwierdzenia za pomocą specjalnego kodu. Służą do kontaktu bezpośredniego (wysyłania faktur drogą elektroniczną za abonament programu oraz kontaktów w sprawach pilnych związanych z korzystaniem z programu). Wskazane jest, aby dane kontaktowe były ustawione jedynie dla osób decyzyjnych. Rozróżniamy dwa miejsca, w których możemy dodać dane kontaktowe:

- Zakładka `Zasoby` > menu `Funkcje` > `Dane kontaktowe` — dane kontaktowe dotyczą **wszystkich** nieruchomości.
- Zakładka `Administracja` > menu `Funkcje` > `Dane kontaktowe` — dane kontaktowe dotyczą tylko **wybranej** nieruchomości.

 W celu wprowadzenia danych kontaktowych należy przejść do:

- Zakładka `Zasoby` > menu `Funkcje` > `Dane kontaktowe`.
- Z listy po lewej stronie okna wybieramy element do edycji.
- Klikamy: `Edytuj`.
- Pole `Wartość` > wpisujemy odpowiednie dane kontaktowe/nazwy/adresy.
- Klikamy: `Zapisz`.

![Dane kontaktowe](danekontaktowe.gif)

#### Nazwa zarządcy

Nazwa zarządcy będzie wyświetlana w podglądzie internetowym właściciela.

#### Nazwa i adres zarządcy

Adres będzie wyświetlany w podglądzie właściciela. Konieczne jest podanie PEŁNEGO adresu zarządcy w formie:

- Nazwa firmy
- Ulica Nr domu/lokalu
- Kod pocztowy Miejscowość

#### Adres strony WWW administratora

Adres strony WWW — będzie widoczny w podglądzie właściciela. Właściciel będzie mógł odwiedzić stronę internetową administratora nieruchomości.

#### Nazwa strony administratora na Facebooku

Nazwa strony na Facebooku — będzie w podglądzie właściciela. W tym polu podajemy **TYLKO nazwę profilu na Facebooku** np. samo **Weles3** w przypadku strony Welesa, **nie podajemy całego adresu** https://www.facebook.com/Weles3.

#### Telefony kontaktowe dla właścicieli lokali

Telefony kontaktowe — będą widoczne w podglądzie właściciela oraz na stronie https://tomojdom.pl/. Telefony kontaktowe wpisujemy ciągiem, bez znaków spacji, myślników itp. (czyli zamiast 123-456-789 ma być 123456789). Dodatkowo należy je wypisać w oddzielnych linijkach. Można tutaj również dopisać dane osobowe po spacji (imię i nazwisko) osoby kontaktowej np.:

- 123456789 Jan Kowalski
- 234567891 Anna Kowalska
- 345678912 Jan Nowak

#### Adresy e-mail kontaktowe dla właścicieli lokali

Adresy e-mail - będą widoczne w podglądzie właściciela oraz na stronie https://tomojdom.pl/. Właściciel, wybierając adres e-mail, zostanie przekierowany do aplikacji pocztowej. Pozwala na bezpośredni kontakt mailowy z administratorem nieruchomości. Adresy e-mail również wpisujemy jeden pod drugim — po spacji można również dopisać dane (imię i nazwisko) osoby kontaktowej, stanowisko, dział, np.:

- weles@e-adm.pl Administracja
- weles@e-adm.pl Księgowość

#### Telefony kontaktowe dla WELES

Telefon kontaktowy dla Weles — służy do kontaktu bezpośredniego (otrzymywania wiadomości SMS w sprawach programu Weles). Po dodaniu kontaktu, na wskazany nr GSM zostanie wygenerowana wiadomość SMS z kodem autoryzacyjnym. Kod należy przepisać do odpowiedniej rubryki w zakładce Potwierdzenie.

#### Adresy e-mail kontaktowe dla WELES

Adres e-mail kontaktowy dla Weles — służy do kontaktu bezpośredniego (otrzymywania wiadomości e-mail w sprawach programu Weles, otrzymywania faktur drogą elektroniczną). Po dodaniu kontaktu, na wskazany adres e-mail zostanie wygenerowana wiadomość z kodem autoryzacyjnym. Kod należy przepisać do odpowiedniej rubryki w zakładce Potwierdzenie.

#### Sposób potwierdzania danych kontaktowych dla Weles:

- Zakładka `Zasob`y > menu `Funkcje` > `Dane kontaktowe`.
- Zakładka `Potwierdzenie`.
- Na liście po lewej stronie okna wybieramy elementy do potwierdzenia.
- Klikamy: `Edycja`.
- Pole `Kod potwierdzenia` > podać kod autoryzacyjny otrzymany z systemu Weles.
- Kliknąć: `Zapisz`.
- Potwierdzić inne kontakty, jeśli trzeba.

#### Dane kontaktowe administratora

Poniżej przedstawiamy sposób prezentacji danych i kontaktów administratora w podglądzie internetowym właściciela.

![Dane kontaktowe](danekontaktoweekar.png)

Oraz dane, które może zobaczyć właściciel na stronie logowania https://tomojdom.pl/ (po pierwszym udanym logowaniu).

![Dane kontaktowe](danekontaktowestrlog.png)